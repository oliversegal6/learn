1、勤字功夫，第一贵早起，第二贵有恒；凡将相无种，圣贤豪杰无种，只要人肯立志，都可以做得到的。 

2、盖士人读书，第一要有志，第二要有识，第三要有恒。有志则不甘为下流，有识则知学问无尽，不能以一得自足，有恒则断无不成之事。此三者缺一不可。  

3、且苟能发奋自立，则家塾可读书，即旷野之地，热闹之场亦可读书，负薪牧豕，皆可读书，苟不能发奋自立，则家塾不宜读书，即清净之乡，神仙之境皆不能读书。何必择地？何必择时？但自问立志之真不真耳！ 

4、我要步步站得稳，须知他人也要站得稳，所谓立也。我要处处行得通，须知他人也要行得通，所谓达也。今日我处顺境，预想他日也有处逆境之时；今日我以盛气凌人，预想他日人亦有以盛气凌我之身，或凌我之子孙。常以"恕"字自惕，常留余地处人，则荆棘少矣。 

5、静中，细思古今亿万年无有穷期，人生其间，数十寒暑，仅须臾耳；大地数万里无有纪极，人于其中，寝处游息，昼仅一室耳，夜仅一榻耳；古人书籍，近人著述，浩如烟海，人生目光之所能及者，不过九牛之一毛耳；事变万端，美名百途，人生才力之能办者，不过太仓之一粒耳。 
知天之长而吾所历者短，则遇忧患横逆之来，当少忍以待其定；知地之大而吾所居者小，则遇荣利争夺之境，当退让以守其雌；知书籍之多而吾所见者寡，则不敢以一得自喜，而当思择善而约守之；知事变之多而吾所办者少，则不敢以功名自矜，而当思举贤而共图之。夫如是，则自私自满之见可渐渐蠲除矣。 

6、家中兄弟子侄，惟当记祖父之八个字，曰："考、宝、早、扫、书、蔬、鱼、猪"。余日记册中又有八本之说，曰："读书以训诂为本，作诗文以声调为本，事亲以得欢心为本，养生以戒恼怒为本，立身以不妄语为本，居家以不晏起为本，作官以不要钱为本，行军以不扰民为本。"此八本者，皆余阅历而确把握之论，弟亦当教诸子侄谨记之，无论世之治乱，家之贫富，但能守星冈公之八字与余之八本，总不失为上等人家。 

7、一曰慎独则心安；二曰主敬则身强；三曰求仁则人悦；四曰习劳则神钦。  

8、读经有一耐字诀。一句不通，不看下句，今日不通，明日再读；今年不精，明年再读，此所谓耐也。困时切莫间断，熬过此关，便可少进。再进再困，再熬再奋，自有亨通精进之日。不特写字，凡事都有极困难之时，打得通的，便是好汉。  

9、诸弟在家读书，不审每日如何用功?余自十月初一立志自新以来，虽懒惰如故，而每日楷书写日记，每日读史十页，每日记茶余偶谈一则，此三事未尝一日间断。十月二十一日立誓永戒吃水烟，洎今已两月不吃烟，已习惯成自然矣。予自立课程甚多，惟记茶余偶谈、读史十面、写日记楷本，此三事者誓终身不间断也。  

10、凡人之情，莫不好逸而恶劳，无论贵贱智愚老少，皆贪于逸而惮于劳，古今之所同也。

11、凡一家之中，勤敬二字能守得几分，未有不兴；若全无一分，未有不败。和字能守几分，未有不兴；不和未有不败者。诸弟试在乡间将此三字于族戚人家历历验之，必以吾言为不谬也。

12、三乐：勤劳而且憩息，一乐也；至淡以消嫉妒之心，二乐也；读书声出金石，三乐也。 

13、八德：勤、俭、刚、明、忠、恕、谦、浑。  
14、一生之成败，皆关乎朋友之贤否，不可不慎也。  

15、吾家祖父教人，亦以懦弱无刚四字为大耻。故男儿自立，必须有倔强之气。  

16、困心横虑，正是磨练英雄，玉汝于成。李申夫尝谓余怄气从不说出，一味忍耐，徐图自强。因引谚曰："好汉打脱牙，和血吞。"此二语，是余生平咬牙立志之诀。  

17、谚云吃一暂长一智，吾生平长进全在受挫受辱之时，务须明励志，蓄其气而长其智，切不可戡恭然自馁也  

18、家败离不得个奢字，人败离不得个逸字，讨人嫌离不得个骄字。  

19、天下古今之庸人，皆以一惰字致败，天下古今之才人，皆以一傲字致败。 

20、大约军事之败，非傲即惰，二者必居其一；巨室之败，非傲即惰，二者必居其一。  

21、戒骄字，以不轻易笑人为第一义，戒惰字，以不晏起为第一义。  

22、以耕读二字为本，乃是长久之计。  

23、读经、读史、读专集、讲义理之学，此有志者万不可易者也。圣人复起，必从吾言矣。然此亦仅为有大志者言之。  

24、习字临《千字文》亦可，但须有恒。每日临帖一百字，万万无间断，则数年必成书家矣。 

25、诸弟在家教子侄，总须有勤敬二字。无论治世乱世，凡一家之中。能勤能敬未有不兴，不勤不敬未有不败者。  

26、吾不望代代得富贵，但愿代代有秀才。秀才者，读书之种子也，世家之招牌也。礼义之旗帜也。  

27、读书如譬若掘井，掘数十井而不及泉，不如掘一井而见泉。读书总以背熟经书，常讲史鉴为要，每日有常，自有进境，万不可厌常喜新，此书未完，勿换彼书耳。 

28、思古圣人之道莫大乎与人为善。以言诲人，是以善教人也；以德薰人，是以善养人也，皆与人为善之事也。君相之道，莫大乎此；师儒之道，亦莫大乎此。仲尼之无常师，即取人为善也；无行不与，即与人为善也。为之不厌，即取人为善也；诲人不倦，即与人为善也。 

29、古之成大事者，规模远大与综观密微，二者阙一不可。 

30、修身十二款：  
①主敬：整齐严肃，无时不慎。无事时心在腔子里；应事时，专一不杂，如日之升。 

②静坐：每日不拘何时，静坐半时，体验静极生阳来复之仁心，正位凝命，如鼎之镇。 

③早起：黎时即起，醒后不沾恋。 

④读书不二：一书未点完，断不看他书，东翻西阅，徒循外为人，每日以十叶为率。 

⑤读史：丙申购二十三史，每日读十叶，虽有事不间断。 

⑥谨言：刻刻留心，是工夫第一。 

⑦养气：气藏丹田，无不可对人言之事。

⑧保身：节劳节欲节饮食，时时当作养病。

⑨日知其所亡：每日记茶余偶谈一则。分德行门、学问门、经济门、艺术门。 

⑩月无忘所能：每月作诗文数首，以验积理之多寡，养气之盛否，不可一味眈着,最容易溺心丧志。 

⑾作字：早饭后作字半小时，凡笔墨应酬，当作自己功课，不留待明日，愈积愈难清。

⑿夜不出门：旷功疲神，切戒切戒！